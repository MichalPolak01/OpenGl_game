# Grafika 3D i programowanie kart graficznych II - Projekt

## Temat projektu: Labirynt 3D

Celem projektu jest stworzenie gry polegającej na przejściu bardzo zawiłego układu krętych ciągów korytarzy ograniczonych wysokimi ścianami z punktu startowego do końcowego. Gracz będzie miał za zadanie wykazać się orientacją w wygenerowanym trójwymiarowym terenie i wcielić się w rolę zagubionej w labiryncie osoby, i z jej perspektywy znaleźć wyjście.
Sterowanie postacią będzie odbywało się za pomocą przycisków na klawiaturze.
Gra wstępnie będzie posiadała poziomy trudności labiryntów, które będą zapisane w postaci dwuwymiarowych tablic pobieranych z pliku tekstowego. W przypadku uzyskania zadowalającego wyglądu gry oraz pomyślnego wykonania wstępnie założonych  funkcjonalności w wystarczającym czasie, w planach jest zmodyfikowanie mechaniki tworzenia plansz w grze - zamiast dotychczasowego rozwiązania wykorzystującego pliki tekstowe, nowe plansze będą generowane automatycznie. Planowane jest również wzbogacenie warstwy wizualnej w postaci nałożenia tekstur na ściany oraz ścieżki labiryntu.
Gra zostanie stworzona w oparciu o interfejs graficzny OpenGL, rozszerzony o bibliotekę GLUT (a konkretnie jej alternatywę open-source, freeglut).
